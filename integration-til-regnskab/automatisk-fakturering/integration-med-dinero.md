---
description: Sådan integrerer du med regnskabssystemet Dinero i Previsto
---

# Integration med Dinero

Før du kan integrere med [Dinero](https://dinero.dk/) i Previsto skal du oprette en API-nøgle i dit regnskab. En API-nøgle giver adgang til at programmerne kan arbejde sammen uden at du skal gøre noget manuelt fremover.

### Opret API-nøgle i Dinero <a id="opret-api-n&#xF8;gle-i-dinero"></a>

Start med at logge ind på [Dinero](https://dinero.dk/). Under “Indstillinger”\(tandhjulet oppe i højre hjørne\) finder du menupunktet “API”. Det bringer dig til en oversigt over dine API-nøgler.

Opret en ny nøgle og giv den en beskrivelse f.eks `Previsto`. Kopier nøglen til din udklipsholder. Læg også mærke til dit `Firma ID` i bunden af skærmen, da dette også skal bruges i Previsto.

![API-n&#xF8;gler i Dinero](https://previsto.com/images/support/faq/find_keys_dinero.png)

### Indstil regnskabssystem i Previsto <a id="indstil-regnskabssystem-i-previsto"></a>

API-nøglen skal nu indtastes i Previsto. Vælg “Virksomhed” i fanen til venstre, herefter menuen “Indstillinger”. Vælg Dinero i listen over regnskabssystemer.

![Oprettelse af integration i Previsto](https://previsto.com/images/support/faq/previsto_dinero.png)

Indtast dit `Firma ID` og indsæt din API-nøgle, og klik derefter på fluebenet øverst til højre. Previsto og Dinero er nu klar til brug.

