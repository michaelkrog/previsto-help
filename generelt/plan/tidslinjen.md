---
description: Tidslinjen i Previsto fortæller dig mange ting.
---

# Tidslinjen

Tidslinjen i Previsto er din centrale navigation i planlægningen. Her får du et godt overblik over både det arbejde du har udført og det arbejde der er planlagt i nær fremtid. Du kan zoome ind på en helt bestemt dag, eller zoome ud og have overblik over en hel måned ad gangen hvis det er det du har brug for.

Se hvordan du gør brug af tidslinjen i følgende video. Detaljer om tidslinjen fortsætter på denne side efter videoen.

{% embed url="https://youtu.be/mouu8wKt6cY" %}

Når du vælger en beregnet rute i tidslinjen får du vist hele ruten på kortet. Den er automatisk optimeret så du kører færrest kilometer hvis du følger ruten. Du kan klikke på hver enkelt kunde på ruten for at få mere info om det arbejde der skal udføres.

### Zoom ind på tidslinjen

Tidslinjen er meget fleksibel og giver dig mulighed for at zoome ind for at få flere detaljer. For at få et bedre overblik kan du zoome ud. Brug scroll på din mus for at zoome ind og ud efter behov.

### Detaljer i tidslinjen om den enkelte rute

Læg også mærke til de informationer der er tilgængelige i tidslinjen. Når du zoomer ind på en dag kommer der flere informationer til syne om planlægning af dagen samt hvor meget af arbejdet der er udført. Holder du musen henover, eller tapper på den via din touch-enhed, så kan du se hvilke byer ruten omfatter.

Nedenstående eksempel angiver f.eks. at der på en 7,5 timers arbejdsdag er blevet planlagt 7,3 timers arbejde inkl. kørsel samt at noget af arbejdet allerede er udført \(den grønne farve\).

![Detaljerede ruteinformationer](https://previsto.com/images/support/planning/tidslinje_2.png)

